Ceníme práci na projektu! 🏆 Prohlédli jsme si kód a máme k němu následující poznámky:

1. Pojmenování identifikátorů - u metod se hodí, pokud je z názvu poznat, co dělají. V třídě Pojistovna je metoda vytvorPojistence(), ale žádného nevytváří, místo toho přiřazuje tlačítku funkci. Jestli mezi identifikátory řadíme i názvy obrázků, tak bych měl ještě jednu výhradu :-P
2. Dodržení principů SRP a SoC - N/A
3. Vhodný výběr datových typů - N/A
4. Formátování kódu - vcelku ok
5. Duplicitní kód a nekonečné cykly - hlavička tabulky pojištěnců by měla být v třídě nejvýše jednou, nebo se jednou na začátku uložit do finálního atributu a pro příště použít.
6. Validace vstupních dat - jen v prohlížeči, na což se úplně nedá spolehnout, neprázdnost jména či příjmení zřejmě nevadí.
7. Logičnost a složitost - zdá se, že mazání funguje jen "na oko", smaže obsah tabulky, ale nechá pojištěnce, takže při vložení dalšího jsou zase všichni zpátky. Na stránce je navigace, ale zřejmě nic nedělá.
8. Komentáře - nejsou
9. Celkové hodnocení - základ jednoduché aplikace s několika drobnými problémy, které je snadné vyřešit. Hodilo by se nad projektem dále pracovat a přidávat novou funkcionalitu, na které se leccos lze naučit - filtrování/vyhledávání, řazení podle jména, příjmení, věku atd., uložení dat např. do localStorage apod.

Doporučujeme případné výtky v kódu opravit, abyste jej mohli pak prezentovat budoucímu zaměstnavateli v co nejlepší kvalitě. Pokud byste potřebovali s čímkoli pomoci, naplánujte si s námi konzultaci, rádi vám poradíme!
